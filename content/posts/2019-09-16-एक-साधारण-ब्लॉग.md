---
template: post
title: एक साधारण ब्लॉग
slug: 'simple-blog-in-hindi '
draft: false
date: 2019-09-16T13:05:03.306Z
description: 'हिंदी दिवस के अवसर पर एक ब्लॉग पोस्ट। '
category: education
tags:
  - hindi
  - hindi diwas
---
जी हाँ दोस्तों, इस ब्लॉग को पढ़ने वालों और ना पड़ने वालों सभी के मन में यह सवाल ज़रूर होगा की इस ब्लॉग का उदेश्य क्या है और मैंने यह क्यों शुरू किया। या कहें इसका मोटिवेशन क्या है। हाल ही में whatsapp पर कुछ मित्रों ने मेरी एक दो पोस्ट्स की तारीफ़ की, उत्साह वर्धन हुआ। 

हाँ तो इस बात का जवाब यहीं मिल गया की इसका मोटिवेशन हैं इसके रीडर्ज़। मेरे अंदर के लेखक को प्रेरणा मिलती है। पर इसका आयडीआ कहाँ से आया ये मैं आपसे ज़रूर शेयर करूँगा। अपने ६ वर्षीया पुत्र अहान को हिंदी पढ़ाते समय। यह एक बहुत सिम्पल आयडीया  या कहें इंटर्नेट की भाषा में कहें एक लाइफ़ हैक (#lifehack)है। यदि आप अच्छी हिंदी पढ़ाना चाहते हैं। तो अच्छी हिंदी सिखना शुरू कर दें। आज कल जब बच्चे इंटर्नेट पर हिंदी के बारे में सर्च करते हैं तो उनके पास ज़्यादा ऑप्शंज़ नहीं हैं। हिंदी दिवस के अवसर पर यह बात और भी महतवपूर्ण हो जाती है की हिंदी की क्या उपयोगिता है।

इंटर्नेट पर child friendly हिंदी कांटेंट कम है, और शिक्षा IPAD के द्वारा दी जा रही है, मोबाइल द्वारा दी जा रही है। ऐसे में जब बच्चे गूगल पर हिंदी निबंध सर्च करते हैं तो उन्हें कोई भी ख़ास रिज़ल्ट नहीं मिलते। हर बच्चा प्रेरणा के लिए इंटर्नेट की ओर देख रहा है। मेरा उदेश्य है की बच्चे इसे पढ़े, हालाँकि यह एक बेस्ट हिंदी नहीं है पर जिस तरह से हिंदी के शिक्षकों की कमी है कुछ समय के बाद यह इंटर्नेट में पायी जाने वाली विशिष्ट हिंदी में से एक होगी ऐसा मेरा प्रयास होगा। ध्यान रहे इस हिंदी को अंगेजी से कोई परहेज़ नहीं हैं। बीच बीच अन्य भाषाओं का प्रयोग भी किया जा सकता है।

इसे एक हॉबी के रूप में भी देखा जा सकता है। क्योंकि मैं एक hobbyist हूँ। और इसे मैं अपनी रुचि मानता हूँ। हिंदी मेरा एक फ़ेवरेट सबजेक्ट रहा है इसे कहने में मुझे कोई झिझक नहीं है और यही मैं जो छात्र हिंदी पढ़ने में लगे हुए हैं और उन्हें कोई tutor नहीं मिल रहा है, उनसे ज़रूर कहना चाहूँगा। 

इस ब्लॉग का एक और महत्वपूर्ण उदेश्या है, की इसे एक ब्लॉग के द्वारा प्रकाशित किया जा रहा है ताकि इसे पढ़ते समय whatsapp/facebook/ट्विटर पर ना जाना पड़े। 

क्योंकि मैं एक कम्प्यूटर भाषा को भी समझने वाला व्यक्ति हूँ, मैं यह बात बहुत आसानी से जान सकता हूँ की भाषा का हमारे जीवन में क्या महत्व है। इसे सीखने का सबसे अच्छा तरीक़ा इसे इस्तेमाल करना आवश्यक है। यह बात किसी भी भाषा के लिए लागू होती है की उसे आप इस्तेमाल करने लगे। 

भाषा एक ऐसा project है जो की ओपन सोर्स है। जो लोग career की दृष्टि से भाषा सीखते हैं चाहे वो कम्प्यूटर की भाषा जैसे की C++/JAVA और अन्य कयी या फिर अन्य भाषायें जैसे इंग्लिश, फ़्रेंच, जर्मन इत्यादि, उन्हें भी मैं यह बात बताना चाहूँगा की भाषा का इस्तेमाल करने से ही उसके ज्ञान में वृधि होती है। 

यदि आप अच्छी हिंदी सिखना चाहते हैं तो आप सभी हिंदी को पढ़ना और लिखना शुरू कर दें।

इसके साथ ही जो भी देश भर में हिंदी के शिक्षक हैं उनसे मैं अनुरोध करूँगा की वे भी अपना ब्लॉग बनायें और शेयर करें, मैं उनका लिंक ज़रूर शेयर करूँगा।

यदि आपके पास आपका अपना स्वयं का ब्लॉग नहीं है और इसे सेटप करना चाहते हैं तो आपकी मैं मदद कर सकता हूँ। ईमेल द्वारा सम्पर्क करें।

~धन्यवाद
