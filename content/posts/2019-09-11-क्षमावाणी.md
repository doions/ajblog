---
template: post
title: क्षमावाणी
slug: kshamavani
draft: false
date: 2019-09-11T07:56:12.528Z
description: >-
  जैन दर्शन की अनुसार सबसे बड़ा धर्म और सबसे बड़ा पर्व।


  जी हाँ, यदि आप क्षमाप्रार्थी भी हैं तो आप इसका उत्साह माना सकते हैं। इसमें कोई
  शर्म की बात नहीं है।


  इस पावन पर्व पर मैं आज उन सभी व्यक्तियों से, जीव जंतुओं से या जैन शब्दों में
  कहें की प्राणी मात्र से क्षमा प्रार्थी हूँ जिन्हें मेरे द्वारा कष्ट पहुँचा है
  या हानी हुयी है मैं उन सब से हृदय से, मन से या कहें आत्मा से क्षमाप्रार्थी
  हूँ।
category: philosophy
tags:
  - philosophy
  - jainism
  - hindi
---
जैन दर्शन की अनुसार सबसे बड़ा धर्म और सबसे बड़ा पर्व।



जी हाँ, यदि आप क्षमाप्रार्थी भी हैं तो आप इसका उत्साह माना सकते हैं। इसमें कोई शर्म की बात नहीं है।



इस पावन पर्व पर मैं आज उन सभी व्यक्तियों से, जीव जंतुओं से या जैन शब्दों  में कहें की प्राणी मात्र से क्षमा प्रार्थी हूँ जिन्हें मेरे द्वारा कष्ट पहुँचा है या हानी हुयी है मैं उन सब से हृदय से, मन से या कहें आत्मा से क्षमाप्रार्थी हूँ। 

ईश्वर आप सभी को मुझे क्षमा करने की शक्ति दे।



जैन दर्शन की यह मूल भावना को समझने के लिए जो भी श्रावक गण पिछले १० दिनो से एक तपस्या में लगे हुये हैं, उन्हें मैं बहुत बधाई देना चाहता हूँ। क्षमा की मूल भावना को समझना बहुत आवश्यक है, क्योंकि आजकल सिर्फ़ सारी बोल देने से काम हो जाता है, बहुत से लोग सारी का मतलब जाने बग़ैर सिर्फ़ इंग्लिश वर्ड समझ कर इसे बहुतायत इस्तेमाल करते हैं पर कभी भी इसकी भावनाओं के अंदर झाँक कर नहीं देख पाते। ऐसे समय में इस तरह के पर्व की महानता और बढ़ जाती है। 



वर्तमान में एक इंटर्नेट पोस्ट द्वारा आचार्य श्री विद्यासागर जी के सम्बोधन की  एक रोचक बात सामने आयी जो कहती है की क्षमा माँगो मत बस क्षमा धारण करो। यह बात समझने के लिए शायद मैं बहुत छोटा हूँ, पर जितना मुझे समझ में आया वह यह है की क्षमा माँगने से क्षमा करना कठिन काम है। प्रायः सभी के मन में यह सवाल आएगा की क्षमा करने से मेरा क्या फ़ायदा, सबसे बड़ा फ़ायदा यह है की आप उस कष्ट से मुक्त हो जाएँगे। आप अपने जीवन में आगे बढ़ पाएँगे। वर्तमान बोलचाल की भाषा में कहें तो आप “ईज़िली गेट ओवर” हो जाएँगे। तो इसमें आप का ही फ़ायदा है। 



यदि आप कहीं दूर बैठ कर इसे पढ़ रहे हैं और मुझसे व्यक्तिगत रूप से नाराज़ हैं, किसी भी वजह से जैसे की मैंने आपको बहुत समय से फ़ोन नहीं किया, या एक मेसिज तक नहीं किया इतने दिनो से, या फिर आप इस बात से ख़फ़ा हैं की मैं हमेशा बिज़ी रहता हूँ और पहले जैसे अब समय नहीं दे पता। तो मैं आप सभी से क्षमा माँगता हूँ। 



और यदि आप मन से मेरे लिए क्षमा प्रार्थी है अपने द्वारा किए हुए किसी भी कार्य जिससे आपको लगता है की मुझे कष्ट पहुँच सकता है, उसके लिए यक़ीन मानिए मैं आपको क्षमा कर दिया है। आज से आपको गिल्ट में जीने की आवश्यकता नहीं है।



यही है इस पावन पर्व की महान क्षमता की यह आपको आगे बढ़ने के लिए एक प्रेरणा देता है। 



जय जिनेंद्र
