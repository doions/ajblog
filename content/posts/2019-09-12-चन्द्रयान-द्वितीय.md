---
template: post
title: 'चन्द्रयान  द्वितीय '
slug: chandrayaan2
draft: false
date: 2019-09-12T03:33:45.731Z
description: >
  भारत में चन्द्रयान को लेकर अनेक बातें चल रही हैं। अनेक लोग जिन्हें इसके बारे
  में कुछ भी नहीं पता वो भी तरह तरह से अपना ज्ञान बघार रहे हैं। कुछ प्रमुख
  मीडिया चैनल के मुख्य ऐंकर्ज़ एस्ट्रोनॉट जैसा दिखने के लिए, कार के कवर का रेन
  कोट बनवा के TV पर दिखाई दे रहे हैं। इनका बस नहीं चल रहा नहीं तो ये चन्द्रयान
  के पहले ही चाँद पर  पहुँच के उसकी ताज़ा तस्वीरें आप तक पहुँचा देते। ख्याल
  ज़रूर आया होगा इनके मन में लेकिन। 
category: Education
tags:
  - research
  - education
  - Chandrayaan
  - ''
---
भारत में चन्द्रयान को लेकर अनेक बातें चल रही हैं। अनेक लोग जिन्हें इसके बारे में कुछ भी नहीं पता वो भी तरह तरह से अपना ज्ञान बघार रहे हैं। कुछ प्रमुख मीडिया चैनल के मुख्य ऐंकर्ज़ एस्ट्रोनॉट जैसा दिखने के लिए, कार के कवर का रेन कोट बनवा के TV पर दिखाई दे रहे हैं। इनका बस नहीं चल रहा नहीं तो ये चन्द्रयान के पहले ही चाँद पर  पहुँच के उसकी ताज़ा तस्वीरें आप तक पहुँचा देते। ख्याल ज़रूर आया होगा इनके मन में लेकिन। 

![Chandrayaan2](/media/screen-shot-2019-09-12-at-9.56.41-am.png "Chandrayaan2 image found on internet - not sure if its genuine.")

एक वैज्ञानिक दृष्टिकोण से यह बात कितनी महतवपूर्ण है और विज्ञान से जुड़े लोगों को इसे कैसे देखना चाहिए शायद इस बारे में मैं अपने विचार इस लेख के माध्यम से लोगों तक पहुँचाना चाहूँगा। 

तमाम मीडिया और हाल में आयी फ़िल्म मंगलयान के आने की वजह से एक सबसे अच्छी बात यह हुयी है की लोगों के अंदर ब्रह्मांड अर्थात स्पेस को लेकर जिज्ञासा बहुत बढ़ गयी है। बच्चे बच्चे को पता हो गया है कि रॉकेट क्या होते हैं, ISRO क्या है, स्पेस स्टेशन क्या होते हैं और ना जाने क्या क्या। स्कूलो और कॉलेजो में इसके लिए विशेष आयोजन किए जा रहे हैं।

यह भारत की आने वाली बौद्धिक सम्पदा के लिए आज किया गया बड़ा निवेश है।

विज्ञान विषय में अध्यनरत छात्रों ने कुछ सवाल हाल ही में मुझसे किये, की विज्ञान के क्षेत्र में रुचि रखने वाले सभी लोगों को इसे किस प्रकार देखना चाहिए। क्या इसे सफलता और असफलता के मापदंड में तौलना चाहिए? क्या हमें इस बात से परेशान होना चाहिए कि विश्व में अन्य देश हमसे इस मामले में काफ़ी आगे हैं? चन्द्रयान पास या फ़ेल? या कहें वो ये जानना चाह रहे थे की इस success कहें या failure। यहाँ तक कि इस सब के पीछे किसी विदेशी ताक़त होने की भी बात होने लगी।

उस वक़्त जो जवाब मैंने उन्हें दिए शायद वो थोड़ा आसानी से समझ ना आये हों पर मेरी कोशिश यह रहेगी की मैं उसे बेहतर ढंग से समझा सकूँ। 

सबसे पहली बात किसी भी वैज्ञानिक अनुसंधान या शोध के success या failure के मापदंड स्वयं वैज्ञानिक तय करता है ना की कोई अन्य व्यक्ति या संस्था। इसलिए यह डिबेट यहीं ख़त्म हो जाना चाहिए की इसे सक्सेस माने या फ़ेल्यर। अनुसंधान उन्ही चीज़ों का किया जाता है जहाँ आउट्कम uncertain है इसलिए उसे research कहा जाता है और ISRO एक research organization है। तो जो भी लोग बाहर बैठ कर judge कर रहे हैं, वो सिर्फ़ टाइमपास कर रहे हैं। अनुसंधान एक journey है जहाँ हर क़दम पर कुछ unpredictable आउट्कम आने की पूरी सम्भावना है, और एक वैज्ञानिक अपनी जिज्ञासा, अनुभव तथा मिशन के मूल उदेश्य के अनुसार निर्णय लेता चला जाता है। उसके लिए प्रत्येक result एक नयी संभावनाओं को जन्म देता है, प्रत्येक रिज़ल्ट जो उसके अनुमान के अनुरूप आया है वह उसकी theory को prove करता है और हर एक रिज़ल्ट जो उसके अनुमान के अनुरूप नहीं है वह एक नयी सम्भावना को जन्म देता है एक नयी discovery या अविष्कार के रास्ते खोलता है। जैसे की चन्द्रयान के अपने रास्ते से भटकना या सम्पर्क खोना एक नए तरह के शोध तथा संभावनाओं को जन्म देता है। धरती पर जीवन है, पर चाँद पर जीवन है या नहीं इस बात की खोज करने चन्द्रयान भेजा गया है। इसका मतलब यह है की वैज्ञानिक ये मानते हैं कि "hypothetically life is possible elsewhere”। 

इस बात को समझने के लिए की ऐसा क्या हुआ की चन्द्रयान अपने पूर्वनिर्धरित संकेतों के अनुसार नहीं चला, ISRO जो भी शोध करेगा वह निश्चित रूप से एक आयाम को खोलेगा और वैज्ञानिक दृष्टिकोण इसे कभी भी किसी व्यक्ति या संस्था की क़ाबलियत पर सवाल करने जैसे छोटे विचारों से प्रभावित नहीं होने देगा।

भारतीय मीडिया या कहें गैलरी में बैठे लोग कुछ इस प्रकार होते हैं जैसे कि क्रिकेट fans, हर कोई अपने आप को एक्स्पर्ट समझता है। पर जो व्यक्ति हाथ में बैट लेकर अगली बॉल का सामना कर रहा होता है अगर वह इस बात का ज़रा भी ध्यान देता है की लोग क्या बोल रहे हैं तो यक़ीन मानिए आउट होने की सम्भावना बहुत बढ़ जाती है। 

भारतीय समाज तथा इसकी शिक्षा व्यवस्था हमारे DNA में कॉम्पटिशन की भावना को भरने में लगी हुयी है। पर आपको यह जान के हैरानी होगी की अनुसंधान के क्षेत्र में, नवोन्मेष (innovation) के कार्यों में, invention या अविष्कार की दुनिया में इसकी कोई जगह नहीं। यदि आप कुछ नया बनाने में लगे हुए हैं, यदि आप कुछ unique create करना चाहते हैं, यदि आप किसी नयी खोज में लगे हुए हैं तो आप उसे किसी से भी compare करना छोड़ दे क्योंकि यदि उसका comparison possible है तो वह यूनीक नहीं है। आपकी अपनी विशिष्टता ही आपकी सबसे बड़ी ताक़त है, इसे खोने ना दे। दुनिया से inspire होना और copy करना, इसमें फ़र्क़ समझना बहुत ज़रूरी है। यदि आपके जीवन का लक्ष्य किसी दूसरे को पीछे छोड़ना है तो आप उसके diehard follower बन चुके हैं। और यदि आप अपने better version की तलाश में हैं तो आप born leader हैं। 

भारतीय समाज में competition को महान समझा जाता है, अधिकतर लोग सोशल reconciliation को अपने प्रमुख निर्णयों का मूल आधार मानते हैं, जिसकी वजह से नयी सोच को जन्म मिलने में और उसे प्रोत्साहन मिलने में बहुत मुश्किलें आती हैं। Competition के चलते अपनी यूनीक identity को मत खोने दीजिए, आप अपने जैसे और बेहतर कैसे बन सकते हैं यह सोचना ज़्यादा ज़रूरी है बजाय इसके की आप दूसरों के जैसे कैसे बन जायें। 

भारत देश विश्व की सबसे पुरानी सभ्यता होने का दावा करता है, यह अनेक तरह से अपने आप में यूनीक है, हमें उसे सेलब्रेट करने की आवश्यकता है, अन्य देशों से तुलना करने तथा उनसे आगे निकलने  के चक्कर में हम अपनी मूल identity ना खो बैठे इस बात का ध्यान रखना सभी के लिए ज़रूरी है।

ज़्यादातर छात्र जो महँगी शिक्षा के उपभोक्ता भी हैं, उन्हें इस बात की ज़्यादा चिंता होती है की मुझे इस क़र्ज़ को चुकाना है या तो माता पिता को या फिर बैंक को। इसलिए वे शिक्षा का मूल उदेश्य नौकरी को बना लेते हैं और जॉब मार्केट में प्रचलित ट्रेंड्ज़ को अपना career option। इसके चलते वे अपनी मूल प्रतिभा कहीं खो बैठते हैं। 

इन सभी लोगों को मैं सिर्फ़ एक बात कहना चाहूँगा की विश्व के रोज़गार को लेकर पैमाने बदल रहे हैं, आपकी विशिष्ट क्षमता और उसकी गुणवत्ता को मापने के लिए सोफ्टवरेस का निर्माण हो रहा है जो आपकी प्रतिभा का सही आकलन कर सकती हैं और बड़ी बड़ी कम्पनियाँ इसे अपने HR प्रॉसेस का हिस्सा बना रहीं हैं। रिमोट वर्किंग, को वर्किंग जैसे अनेक तरह से वे उस बेस्ट व्यक्ति तक पहुँचना चाह रहीं है जो उस काम को विश्व में सबसे अच्छे ढंग से कर सकता है। तो यदि आप अभी भी अपनी प्रतिभा को नहीं पहचान पाए हैं तो कहीं ना कहीं आने वाले समय में आपकी मार्केट वैल्यू में कमी आ सकती है। 

यदि आप अपने काम को लेकर passionate नहीं हैं तो लोग आप पर पैसा लगाने तैयार नहीं हैं।

ज़्यादातर काम जो मशीन द्वारा किया जा सकता है उसे आज नहीं तो कल मशीन द्वारा ही किया जाएगा। ऐसे समय में और भी ज़रूरी हो जाता है की जो भी आप काम चुनते हैं उसमें कुछ यूनीक और  innovative हो, ताकि आपकी प्रासंगिकता बनी रहे। 

Startup की भाषा में कहें तो प्रोडक्ट को मार्केट करने की जगह, कोर प्रोडक्ट को अच्छा बनाओ, ग्राहक अपने आप आपके पास चला आएगा। 

इसी के साथ मैं इस लम्बे लेख का समापन करता हूँ। 

चन्द्रयान की पूरी टीम (ISRO) को मेरी ओर से बहुत बहुत बधाइयाँ तथा प्रत्येक भारतीय के लिए ख़ास तौर पर बच्चों के लिए आप एक बहुत बड़े प्रेरणा के स्रोत हैं।

~धन्यवाद
