---
template: post
title: ब्लॉकचेन (भाग एक)
slug: ब्लॉकचेन-भाग-१
draft: false
date: 2019-09-13T07:47:44.495Z
description: >
  ब्लॉकचेन "एक खुला, वितरित खाता-बही है जो दो पक्षों के बीच लेनदेन को
  कुशलतापूर्वक और एक सत्यापन योग्य और स्थायी तरीके से रिकॉर्ड कर सकता है"
category: 'blockchain, education '
tags:
  - blockchain
  - technology
  - education
---
हाल ही में एक जॉब इंटर्व्यू लेते समय मैंने कुछ भारतीय इंजिनीयरिंग छात्रों से, जो की सॉफ़्ट्वेर टेक्नॉलजी की शिक्षा प्राप्त कर रहे हैं, यह सवाल किया की क्या आप ब्लॉकचेन के बारे में जानते हैं। जवाब सुन कर थोड़ी हैरानी हुयी, जी हाँ जवाब था “नहीं”। ज़्यादातर ने इसके बारे में कोई भी उत्साहजनक उत्तर नहीं दिया। हालाँकि इसमें कोई ग़लत बात नहीं है और यह बात बिलकुल स्वाभाविक है की छात्र वही पढ़ेंगे जो की उनके syllabus में होगा। फिर भी मुझे ऐसा लगा की जो तकनीक, विषय या ज्ञान आने वाल युग को बदल सकता है या इस बात का दावा करता है और यदि आप अपना career टेक्नॉलजी के क्षेत्र में बनाना चाहते हैं, तो इसे जान लेना बेहतर होगा। 

व्यक्तिगत रूप से मैं इस टेक्नॉलजी के बारे में काफ़ी समय से अध्यनरत हूँ, थोड़े देर के लिए मुझे स्वयं ऐसा लगा की कहीं मैं “अहेड आफ़ टाइम” तो नहीं चल रहा। फिर मैंने अपने मन वो बातें दोहरायी जो मैंने पढ़ी थी की यह टेक्नॉलजी का मूल सिद्धांत दुनिया में वर्ष १९९१ से है और वर्ष २००८ में सतोशी नाकामोटो नामक व्यक्ति या संस्था ने इसका पहला चलित कार्यान्वयन किया और बाद में जिसने bitcoin का रूप लिया। इसका मतलब यह है की विश्व में यह तकनीक सिर्फ़ किताबों या यूनिवर्सिटी journel तक सीमित नहीं है यह विश्व की अर्थव्यवस्था के piechart में अपना स्थान बना चुकी है। इसका मतलब यह हुआ की यह एक दशक से ज़्यादा समय से उपस्थित है।

Bitcoin, ब्लाकचेन का पहला सबसे बड़ा वर्किंग implementation है। और यह विश्व की बड़ी व्यवस्थाओं को चुनौती दे रहा है। व्यापारिक जगत में यह एक disruptive technology है और इसके अनेक प्रयोग, जो की आने वाले समय के व्यापारिक तौर तरीको में बदलाव ला सकने में सक्षम हैं, उन पर गहन विचार मंथन हो रहा है। चूँकि bitcoin की branding कुछ इस तरह से हुयी की यह एक commodity ट्रेड के जैसा है जिसकी क़ीमत बढ़ती घटती रहती और इसलिए इसे बहुत से लोगों ने नज़र अन्दाज़ कर दिया है। 

यदि आप एक साधारण गूगल सर्च करें blockchain के बारे में तो आपको कुछ इस तरह की परिभाषा मिलेगी। 



> Blockchain is "an open, distributed ledger that can record transactions between two parties efficiently and in a verifiable and permanent way” (wikipedia)



और यदि इसका गूगल ट्रान्स्लेट किया जाए तो हमें यह मिलता है।



> ब्लॉकचेन "एक खुला, वितरित खाता-बही है जो दो पक्षों के बीच लेनदेन को कुशलतापूर्वक और एक सत्यापन योग्य और स्थायी तरीके से रिकॉर्ड कर सकता है"



चलिए इसे साधारण भाषा में समझने की कोशिश करते हैं



परिभाषा में कुछ प्रमुख शब्द हैं, जिनका अर्थ समझना पहले बहुत आवश्यक है। Ledger यानी की खाता बही; यह इसका मूल बिंदु है। भारत में इसे पूज्यनिय माना जाता है, और इसकी बक़ायदा दिवाली में पूजा की जाती है, क्योंकि इसमें सारे वर्ष भर के व्यपरिक लेन देन का लेख जोखा होता है। 

अकाउंट्स की एंट्रीज़ को ledger कहा जाता है। अब सोचिए कि आपके पास एक ऐसी व्यवस्था हो जिसमें दो पार्टियों के बीच हुये आदान प्रदान का विवरण या कहें हिसाब किताब एक ऐसी कम्प्यूटर व्यवस्था  में सुरक्षित है, जिसे दोनो पक्ष एक दूसरे की बिना अनुमति के बदल नहीं सकते। और अगर उसमें कोई बदलाव लाना भी है तो पुरानी एंट्री सुरक्षित रहेगी और कोई भी बदलाव नयी एंट्री की तरह दिखायी देगा। यह ठीक उसी तरह का सिस्टम है जैसे कि एक बैंक स्टेट्मेंट, जहाँ प्रत्येक transaction एक टाइम्स्टैम्प से जुड़ा हुआ है, पर यहाँ इस बात के सत्यापन के लिए किसी बैंक की आवश्यकता नहीं है। यह अनोखी तकनीक विश्व भर में फैले हुए अनेको कम्प्यूटर्ज़ में इस जानकारी को कूटलेखन (cryptography) द्वारा संग्रह कर लेती है। जिस पर किसी भी एक व्यक्ति विशेष या संस्था का अधिकार नहीं है। किसी एक कम्प्यूटर में किए गए बदलाव की जानकारी सारे अन्य कम्प्यूटर्ज़ को दी जाती है जो कि एक जटिल निर्णय प्रक्रिया के द्वारा सुनिश्चित की जाती है। ऐसे में किसी भी व्यक्ति का इसे हैक करना वर्तमान में उपस्थित कम्प्यूटर व्यवस्थाओं द्वारा सम्भव नहीं है। 



अब समझते हैं की खुला और वितरित होने का क्या मतलब है, खुला मतलब इस पर किसी एक व्यक्ति का स्वामित्व नहीं है। ध्यान रहे यहाँ स्वामित्व व्यवस्था के संदर्भ में उपयोग किया जा रहा है।



वितरित या कहें डिस्ट्रिब्यूटेड सिस्टम, इसका मतलब है की यह किसी एक कम्प्यूटर या सर्वर या लोकेशन पर निर्भर नहीं है। सारी जानकरियाँ अनेको प्रतिलिपियों के रूप में दुनिया भर के कम्प्यूटर्ज़ में स्टोर हैं। यानी की किसी एक कम्प्यूटर के ख़राब होने की स्तिथि में या बंद होने की स्तिथि में भी आप की जानकरियाँ सुरक्षित हैं और इसे कोई भी आपकी अनुमति के बग़ैर नहीं देख सकता। और उस पर सिर्फ़ आपका या आपके द्वारा सत्यापित व्यक्तियों का ही अधिकार है। 



अब आते हैं सबसे महतवपूर्ण विशेषता, यह एक सत्यापन योग्य जानकारी संग्रह करने की व्यवस्था है। Blockchain किसी भी लेजर एंट्री में आए बदलाव की सारी सूचना को भी सुरक्षित रखता है जैसे कि बदलने वाले का नाम, उसकी कम्प्यूटर आयडेंटिटी जैसे की username, टाइम्स्टैम्प और भी कयी ऐसी जानकरियाँ जिससे इस बात की सत्यता को स्थापित किया जा सके की जो जानकारी हमारे पास है उसका ओरिजिन क्या है, कौन है और उसमें कोई बदलाव तो नहीं किया गया है और अगर किया गया है तो किसने किया है तो वह किसने किया है और कब किया गया है। यह एक नोटरी की तरह काम करता है।



और क्योंकि यह किसी एक कम्प्यूटर पर निर्भर नहीं है तो इसमें उपस्थित जानकारी किसी एक व्यक्ति द्वारा डिलीट नहीं की जा सकती, जब तक कि सारे पक्षों की सहमति ना हो यह स्थायी रहेगी।

ऐसी कम्प्यूटर व्यवस्था के द्वारा ट्रस्ट मैनज्मेंट का काम जो की अभी तक सरकार या किसी सेंट्रल अथॉरिटी के पास ही था, अब वह भी वितरित हो गया है।

उम्मीद है कि आपको इस लेख द्वारा ब्लॉकचेन की परिभाषा समझने में आसानी होगी।

यह लेख ब्लाकचेन शृंखला का पहला लेख है। अगले भाग में में इसके उपयोग तथा रियल वर्ल्ड ऐप्लिकेशनस के बारे में लिखूँगा। तब तक के लिए - धन्यवाद।
